# Вступ

В цьому файлі ви знайдете інформацію про те, як я потрапив у Азію, як тут живеться і чого очікувати від життя тут.

# Прелюдія. З чого почалася міграція

Одного гарного дня в грудні 2016 я отримав повідомлення в лінкедині. Я переконаний, що кожен із нас отримував таких повідомлень багацько, але мало хто - англійською. Повідомлення було простеньке: дівчина питала чи не хочу я часом попрацювати в Таїланді. Не те, щоб я хотів, але про всяк випадок запитав як вони рішають з візами (я то знаю, що більшість їде фрілансити як туристи). Я навіть не спитав що за компанія, яка позиція, тощо... Ну а вона така: "Ой я нічого не знаю, давай я тобі скину Скайп хлопця, який там працює, він все розкаже". Ну а далі закрутилося.

# Дія перша. Інтерв'ю

Того хлопця звали Александар (я спочатку подумав, що він з російськомовних, але потім взнав, він з Македонії). Я одразу про візу спитав. Він каже, не хвилюйся, тебе беруть в штат компанії, візу робочу оформлять, пробле взагалі ніяких не буде (і дійсно не було). Він розказав про компанію, про позицію, ще щось. Я як почув назву Аґода, аж гусячою шкірою пішов. Не знаю хто як, але я тоді користувався часто нею. То ж він сказав, що Аґода хайрить, треба фул-стек з жаваскриптом та шарпом.

Для мене шарп тоді зовсім проблемою не був, але я ж віконця у WPF клепав. На що ві каже - не проблема, ти по скайпу спробуй інтерв'ю пройти, якщо вийде, ми тебе привеземо в Бангкок на онсайт співбесіду - квитки і готель оплатимо, один день на інтерв'ю витратиш, а ще три - просто потусиш.

`"Але ж я веб не вмію" - "Нічого, ти хоча б спробуй."`

Якщо коротко, то перші два скайп інтерв'ю я завалив, бо з вебом взагалі ніколи не працював. Третє було, як на мене, ну дууууже просте: алгоритми, абстрактна мова програмування, але після нього мене одразу покликали на онсайт. Сурпрайз, мазафака!

Як мене Александар і наставляв, поїхав я потусити на халяву. Два дні блукав Бангкоком, на третій поїхав у Паттаю - думав там прикольно, море та пляжі, але ніфіга; взагалі не розумію, чого туди їздять. Ще сувенірів накупляв, фруктів всяких. До інтерв'ю взагалі не готувався.

На четвертий день сходив на співбесіди. Їх було чотири. Точні ще навіть п'ять: дві, потім ланч-інтерв'ю, а потім ще дві. Після цілого дня нонстоп інтерв'ю поїхав одразу в аеропорт.

Вже в Києві я побачив кілька пропущених скайпі та імейл - ти нам сподобався, давай в скайпі поговоримо про офер. Сурпрайз версії 2.0.

Як зараз пам'ятаю, що ми з дружиною обговорювали, що Таїланд ніфіга не айті країна і що нічого нормального Аґода не запропонує. Запропонувала. В березні 2017 ми приїхали жити в Бангкок.

# Дія друга. Релокейшн та онбордінг

Через те, що в Аґоді наймання іноземців поставлено на потік, процес переїзду без жодної проблеми. Єдине, що спочатку трохи налякало, що квитки на літак треба було самому купувати, а потім гроші повертали після переїзду. Тоді як на інтерв'ю мені просто прислали квитки. Ну то таке.

Окрім літака, також Аґода надавала готель на місяць та на вибір або додатковий багаж в літаку, або морський контейнер. Ми обрали додатковий багаж, бо контейнер і їде два-три місяці, і речей у нас не так багато було. Принаймні ми так думали, можна було в два рази меньше брати.

`Порада: коли переїжджаєте в іншу країну, роздайте/розпродайте всі речі, та візьміть з собою одну, максимум дві валізи. Бо потім, як і ми, не будете знати що робити з речами на складі в Україні, та навіщо ви везли через пів світу левову частку речей.`

Як я і казав, після прильоту в Бангкок, на нас чекав готель. В принципі нічого особливого. Нормальний готель. Номер з кухнею, де ми іноді щось готували, хоча, чесно кажучи, в Азії за гроші, які ви витратите на продукти для прийому їжі, майже завжди можна купити готовий стрітфуд або поїсти на фудкорті. Звісно, це не буде європейська кухня, але щось місцеве ви 100% зможете знайти. 

Протягом місяця в готелі нам потрібно було знайти квартиру для постійного проживання. В Бангкоці це мовчім не проблема - можна легко і за тиждень справитися, а якщо не бути перебірливим, то і пари днів вистачить.

Доречі, кудос Аґоді в Бангкоці - весь переїзд та онбордінг добре документовані. Тобі присилають пачку педеефок з усією необхідною інфою.

Віза. Дякуючи Консульству Королівства Таїланд у Києві, у нас був шанс поїхати в Польщу, Турцію або Росію за рахунок Аґоди, бо вони перестали видавати робочі візи. Але прямо перед переїздом у нас була запланована поїздка до Шрі Ланки (точніше я просився виходити на роботу пізніше запропонованого, щоб перед тим зкатати  на Цейлон на два тижні. Так от, домовився я, що Аґода замість поїздки в іншу коаїну покриє послуги ввзової агенції. І повертаємося ми такі зі Шри Ланки, я хватаю паспорти і бігом до агенції, куди заздалегідь приніс всі потрібні документи, окрім паспортів, а вони такі - ми зможемо почати процес ти ваші подання протягом трьох днів, потім кур'єр найближчий буде у вівторок, опрацювання візи посольством, бла-бла-бла, ви отримаєте ваші паспорти якнайскоріше наступної п'ятниці (виліт у нас в суботу). Коротше, поїхав я на залізничний вокзал, взяв квитки у Москву і одним днем подався на візу, повернувся додому і через тиждень зробив іще один тур в тил. Це був мій перший візит в Росію і, чесно кажучи, до 2014 року я мабуть був би радий побачити її столицю, але в 2017 ці поїздки для мене реально були як вимушений десант.

Повернемося до Бангкока. Ще підчас онсайт інтерв'ю я узнав, що писати треба буде на Скалі. Хадуп, Спарк, біг дата, вся фігня. "Але ж ти шарпіст-десктопщік?!", спитаєте ви. Так от, Аґода, а точніше відділ дата-инженірінга, винаймає інженерів, а не кодінг-мавпочок. Тому і співбесіди були про алгоритми, дизайн та інші абстрактні речі. То ж мої перші два тижні пішли на вивчення Скали, Хадупа і Спарка, а потім - вперед і в бій. Наразі в мене вже десь років сім досвіду на шарпі з вепеефом і майже три - скали і біг дати.

У підсумку, для нас переїзд пройшов (майже) без проблем. І я впевнений, що великою мірою - завдяки Аґоді. Я не переносив би свій досвід на інші компанії в Азії тому що Аґода - монстр айті в Таїланді з великою кількістю експатів.

# Дія третя. Життя в Бангкоці

Спочатку я думав назвати цей розділ "Життя в Таїланді", але Бангкок - не весь Таїланд, хоча і велика частина нього. Населення Таїланду 70 мільйонів, населення Бангкоку без метрополії - 8, з метрополією - 12. Бангкок - найбільший гіперполіс, в ньому живуть більше 10% всього населення країни. Найбільші міста після нього Чіанг Май та Накхон Ратчасіма - приблизно по мільйону.

Ну і взагалі, Бангкок - мегаполіс-мурашник з хмарочосами, надземними поїздами і хайвеями, решта Таїланду - села та селища міського типу.

З очевидних мінусів: трафік, пекельна жара, практично відсутня зелень, лімітована інфраструктура для пішоходів, таргани з пацюками (хоча, якщо чесно, в тому ж Сінгапурі вони теж є, тільки в меншій кількості). Більшість з мінусів притаманні всій Азії. Плюси - нічне життя, доброзичливі люди (окрім більшості таксистів), дешеві квитки на літаки по всій Азії і самому Таїланду.

Останнє було для нас основною причиною переїзду. Ми за два з лишком роки життя тут ми об'їхали всі коаїни навколо Таїланду плюс В'єтнам, Сінгапур і Балі. Тобто ми їхали в Бангкок з ціллю, щоб подорожувати, а робота в Аґоді була способом досягнення цієї цілі. І це при тому, що протягом першого року після народження доньки, ми майже нікуди не їздили (ключове слово "майже").

Підсумок по Бангкоку - я сумую за ним.  І, якщо хтось спитає чи варто туди переїжджати, - варто, особливо якщо ви любите насичене життя.

Більше я напишу пізніше в окремих історіях-ґайдах.

# Дія четверта, поки що остання. Сінгапур

Протягом більше ніж двох років життя в Бангкоці наша родина заінкрементилась на одного члена - доньку. В принципі, народжувати в Бангкоці - не найгірша ідея. Навіть навпаки: добра корпоративна страховка покриє ведення вагітності і пологи у найдорожчій і найкращій міжнародній клініці з чудовими лікарями, покоями як в готелі, та харчуванням, як в ресторані. Після пологів можна винайняти няню за адекватні гроші, яка буде і з дитино допомагати, і їсти готувати, і прибирати квартиру. Можна на вихідні на острови поїхати, чи у нацпарк дивитися на водограї. Але...

`Everything before “but” is a horse' shit. ©️John Snow`

Екологія, особливо взимку. Тобто в єдиний сезон, коли не дуже жарко, на вулиці краще довго не бувати, бо смоґ навіть сонце затеняє.

Мікроклімат Бангкока. Це жопа! В середньому на кілька градусів гарячіше, ніж на островах. Влітку навіть посеред ночі 37 градусів бо все закатано в бетон та асфальт і не встигає за ніч охолонути. І якщо дорослому це просто некомфортно, то у малої дитини треба постійно боротися з heat rash.

Інфраструктура для пішоходів і візків. Це ще одна велика проблема для батьків з немовлятами та тодлерами. Насправді у випадку з немовлям, то ще не дуже велика проблема, бо коли воно мале, то таскати його в керіері нескладно, тільки що жарко. А от коли дитятко важить більше 15 кіло, а візок або практично ніде возити, або посеред тротуару дерева ростуть, чи тротуару взагалі немає, то ото вже проблема. Нормальні тротуари трапляються тільки вздовж великих вулиць, але і там відсутність дерев та навісів перетворюють прогулянки вдень на пекло, практично в прямому сенсі.

То ж коли з'явилася можливість переїхати з Бангкока до Сінгапура, ми замислились.

Плюси, про які ми знали:
* екологія (ми ще не знали тоді про сезон паління плантацій в Індонезії, але вони не такі страшні, як в смоґ від дизелів в Бангкоці)
* інфраструктура для пішоходів
* практично відсутні проблеми з трафіком на дорогах
* ближче до Балі та інших нових країн (але ми не врахували, що аеропортові збори в Чангі, а значить і квитки, значно вищі, ніж в Таїланді)
* країна закону (але втрачений телефон ніхто навіть і не думав повертати, і поліції пофіг)
* відсутність мовного бар'єру

Мінуси, про які ми знали:

...

Їх не було.

Як бачите, ми були впевнені, що Сінгапур - то рай на землі. Деякою мірою це так. І я не можу сказати, що переїзд сюди був поганим рішенням, просто за деякими речами в Таїланді ми все ще сумуємо.

То ж що з мінусами, окрім неідеальних плюсів?
* Контракти. Всюди вам пропонуватимуть контракт мінімум на рік з кабальними умовами розторгнення. Частіше за все, у разі розірвання річного контракту ви зобов'язані сплатити всі місячні платежі до кінця року. Наприклад, ви знімаєте квартиру на рік за 3000 доларів на місяць і з'їжджаєте через півроку. За умовами контракту ви втратите частину місячного депозиту (пропорційна до терміну контракту) та ще повинні будете заплатити 18 тисяч штрафу. Іншими словами ви втратите 19500 сінгапурських доларів. Та сама фігня з контрактом на домашній Інтернет, мобільний зв'язок, електроенергію в деяких випадках, може ще щось.
В решті решт, вам доведеться змиритися з тим, що всі переїзди в межах Сінгапура, або за його межі, скоріш за все будуть з інтервалами в один рік.
* Обмежена присутність дешевих альтернатив. Це стосується практично всього. Якщо поїсти ще можна на 3-7 баксів на фудкроті або в 7-11, то решта буде скоріш за все різними градаціями дорогого. Наприклад, поїсти в МакДональдз буде баксів 15-20 мабуть. Поїсти в дорогому ресторані - 25-35. Тобто воно звісно в два рази відрізняється, але в Україні або Таїланді різниця буде рази три-чотири легко
* Відсутність місцевих товарів (майже). Дуже пов'язане з попереднім пунктом. Практично все - імпорт зі всього світу. Саме через це різниця між дешевим і дорогим дуже невелика. Наприклад, ноунейм шампанське 50 баксів, Домперіньйон - 70. А ще акції бувають і елітні французькі сири коштують як звичайний чеддар. На фудкортах ціна страв із куркою, свининою, яловичиною та креветками - одна. Ну і таке інше. 
* Дороге житло. Як для покупки, так в для оренди. Різниця між Таїландом та Сінгапуром десь в три рази
* Дивна система медицини. Я б не сказав, що вона погана, радше, незвична. По всьому місту є сотні маленьких кабінетів з GP (general practitioner, терапевт по-нашому) і більшість страхових компаній не покриють візит до спеціаліста без направлення від терапевта. Навіть якщо у вас в око щось потрапило і ви хочете звернутись напряму до окуліста. Хоча може це і джипі може пофіксити ¯\_(ツ)_/¯

На цьому поки що все. Як і у випадку Бангкока, більше інформації буде у ґайдах, бо і так вже багацько накатав.

# Заключення

Його не буде, бо життя йде і моя історія ще не завершилась. 

Удачі!




 

